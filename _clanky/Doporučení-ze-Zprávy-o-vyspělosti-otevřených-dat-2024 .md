---
layout: post
detail: true
title: "Doporučení ze Zprávy o vyspělosti otevřených dat 2024"
ref: Doporučení-ze-Zprávy-o-vyspělosti-otevřených-dat-2024
image: ../přílohy/články/doporučení-zpráva-ODMR-2024/Factsheet_ODMR_2024.webp
author: marie_čermáková
date: 2025-02-12 07:00:00 +02:00
lang: cs
---
Nejnovější Zpráva o vyspělosti otevřených dat [Open Data Maturity Report 2024], která komplexně hodnotí iniciativy v oblasti otevřených dat napříč Evropou, představuje doporučení pro rozvoj národních ekosystémů otevřených dat. Obecně jsou na tom státy EU velmi dobře. Průměr 27 států EU v roce 2024 zůstal na 83 % a to i přes určitou změnu v metodologii, která zavedla přísnější pravidla a několik nových kritérií.
<!--more-->

Česko se v letošním žebříčku umístilo na 8. místě a poprvé se tak dostalo mezi desítku nejúspěšnějších států Evropy. Zpráva dělí státy podle vyspělosti na 4 skupiny a to na tzv. Trendsetters, Fast-trackers, Followers a Beginners. Česko se během 4 let posunulo ze skupiny Followers (v roce 2021) do nejlépe hodnocené skupiny Trendsetters.

Vyspělost otevřených dat je hodnocena ve čtyřech kategoriích Politika, Portál, Kvalita a Dopad. Od roku 2021 jsme největší pokrok udělali v oblasti Dopadu, kde jsme z 24. místa postoupili až na místo první, které se podařilo obhájit také v roce 2024. V kategorii kvality se Česko již standardně umisťuje v první desítce. Vysoce hodnocena je kvalita metadat a soulad s mezinárodním standardem DCAT-AP. Do DCAT-AP-CZ standardu pro rozhraní katalogů jsme v loňském roce implementovali také změny související s publikací datových sad s vysokou hodnotou (HVDs). Více viz [článek o HVDs]. Poskytovatelé mohou sledovat kvalitu metadat na [dashboardech přímo na Portálu o datech]. Zásadní posun jsme v loňském roce zaznamenali v oblasti Portálu, kde jsme se posunuli z 29. místa (2023) na 13. místo (2024). Nasadili jsme analytický nástroj pro sledování návštěvnosti portálu, zavedli jsme [katalog Aplikací] využívajících otevřená data a také katalog podnětů pro data k otevření. Sladili jsme portál také s ostatními weby ve veřejné správě tak, aby odpovídal standardům doporučeným státem. V oblasti rozvoje politik a strategií podporujících otevřená data se Česko posunulo na 6. místo. Otevřená data mají své pevné místo ve strategických materiálech ČR a jsou legislativně ukotvena. Mají svého národního koordinátora otevřených dat a téměř na všech centrálních úřadech své lokální koordinátory. Všichni tito hlavní stakeholdeři jsou členy pracovní skupiny pro otevřená data Rady vlády pro informační společnost. Tým národní koordinátorky v Digitální a informační agentuře pak poskytuje metodickou a technickou podporu jak poskytovatelům, tak uživatelům. 


[Open Data Maturity Report 2024]: https://data.europa.eu/en/publications/open-data-maturity/2024 "Open Data Maturity Report 2024"
[článek o HVDs]: https://data.gov.cz/články/vše-co-jste-chtěli-vědět-o-hvd "článek o HVDs"
[dashboardech přímo na Portálu o datech]: https://data.gov.cz/datová-kvalita/ "dashboardech přímo na Portálu o datech"
[katalog Aplikací]: https://data.gov.cz/aplikace "katalog Aplikací"
