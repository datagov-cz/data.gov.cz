--- 
layout: post 
detail: true 
title: "Správa dat se postupně posouvá směrem k vyšší kvalitě"
ref: Správa dat se postupně posouvá směrem k vyšší kvalitě
lang: cs 
image: ../přílohy/články/jak-na-dynamická-data/Dynamicka-data.webp
author: jana_novák_gabrielová
date: 2025-02-12 12:00:00 +02:00 
--- 
Správa dat se stává i ve veřejné správě čím dále větším tématem. Důkazem je i to, že se stala důležitou oblastí pro Radu vlády pro informační společnost. Posun je vidět také v rámci spolupráce DIA s vybranými úřady, které postupně naplňují jednotlivé kroky směřující ke kvalitní správě dat. Tedy k tomu, aby měly o svých datech dobrý přehled, znaly je a mohly garantovat jejich kvalitu.

 <!--more-->

Začátkem letošního roku proběhlo druhé zasedání pracovní skupiny RVIS pro správu dat, která vznikla loni na podzim pod vedením DIA. Jedním z témat bylo začlenění datové oblasti do dlouhodobého řízení informačních systémů veřejné správy a také do informační koncepce jednotlivých úřadů. V lednu proběhl pro úřady zapojené do projektu správy dat ke stejnému tématu také webinář, jeho záznam najdete [zde]. 

Z dosavadní spolupráce DIA s 32 úřady vidíme, že se postupně daří posouvat správu dat ve veřejné správě směrem k vyšší kvalitě, což je samozřejmě dobrá zpráva. Za loňský rok poskytla DIA úřadům přibližně 200 individuálních konzultací, připravila řadu webinářů, podpůrných materiálů a metodik.

Nejlépe je vidět pozitivní změna na tom, jak se naplňují jednotlivá opatření z [minimálního standardu správy dat]. Například 91 % zapojených úřadů již obsadilo klíčové role pro správu dat a 84 % úřadů zahájilo a provádělo popis dat ve zvolené oblasti. To značí, že úřady s podporou DIA postupně berou správu dat za svou a snaží se plnit jednotlivé kroky směřující ke kvalitní práci s daty.

V nejbližší době se s úřady v rámci tématu správy dat tým DIA zaměří například na datové potřeby, začlenění správy dat do informační koncepce úřadu nebo kategorizaci dat. Všechny informace k těmto tématům postupně najdete v sekci [Správa dat], kterou pravidelně aktualizujeme. 

[zde]: https://www.youtube.com/watch?v=zPbh6OuLWnM "zde"
[minimálního standardu správy dat]: https://data.gov.cz/správa-dat/podpora-správy-dat/#minimální-standard-správy-dat "minimálního standardu správy dat"
[Správa dat]: https://data.gov.cz/správa-dat/ "Správa dat"
