--- 
layout: post 
detail: true 
title: "Co přinesla konference Jak na data ve veřejné správě 2025"
ref: jak-na-data-ve-veřejné-správě-2025
lang: cs 
image: ../přílohy/články/co-přinesla-konference-jak-na-data-ve-veřejné-správě-2025/Foto.webp
author: jana_novák_gabrielová
date: 2025-06-5 09:00:00 +02:00 
--- 
Letošní konference Jak na data ve veřejné správě #data2025 je úspěšně za námi.
Byl to den nabitý informacemi o aktuálním dění ve světě dat veřejné správy a přinesl mnoho inspirace, výzev i motivace k další práci.
Co jsme se na ní dozvěděli?
<!--more-->

Již na jejím zahájení připomněl ředitel Digitální a informační agentury Martin Mesršmíd, že bychom ve veřejné správě měli znásobit společné úsilí a více se zaměřit na správu a kvalitu dat.
Zároveň je potřeba rozšířit objem dat, která ve veřejné správě sdílíme a zpřístupňujeme. Důvodů je celá řada, jedním z těch důležitých je Evropská digitální peněženka.
Jsme moc rádi, že s námi přijel [Martin Skovbjerg Jensen] z Danish Agency for Digital Government sdílet zkušenosti se správou dat, jejich sdílením a datovými katalogy.
Nezapomněl zdůraznit důležitost komunikace jak s těmi, kdo data užívají, tak i s těmi, kdo je poskytují.
AI je dnes velké téma, její možnosti a limity pro analýzu i správu dat vysvětlil [Martin Nečaský] z MATFYZ.

Ve správě dat veřejné správy už jsme ušli kus cesty i díky našim aktivitám pod vedením kolegy [Libora Drlíka].
Stále ale máme velmi mnoho práce před sebou.
Inspiraci, jak ke kvalitní správě dat přistoupit přinesl Michal Verner z ÚPV, archivaci dat jako součást správy dat představil Zbyšek Stodůlka z Národního archivu.
Kolega [Martin Cepr] ukázal, jak souvisí s tímto tématem datové standardy, nebo jak pomáhá popis dat v záznamu informačního systému, který nahrazuje elektronický podpis.
Dočkali jsem se také představení Geoportálu ČR od [Jitky Faugnerové] včetně toho, co užitečného v něm bude i pro širokou veřejnost, nejen pro odborníky.
[Michal Verner] zas na příkladu integrovaného systému řízení na Úřadu průmyslového vlastnictví ilustroval, jak je principy správy dat možné integrovat do běžného chodu úřadu. 
A své místo měl na konferenci také nový evropský prostor pro sdílení zdravotnických dat, co se s ním pojí vysvětlila [Klára Jiráková] z Kraje Vysočina a Ministerstva zdravotnictví.

{% include image.html url="../přílohy/články/co-přinesla-konference-jak-na-data-ve-veřejné-správě-2025/Foto_2.webp" description="Kristína Pšorn Zákopčanová a Radek Hábl" %}

V druhém bloku jsme se podívali na zkušenosti a novinky se zpřístupňováním dat k vědeckým a výzkumným účelům.
Kolega [David Hemala] vysvětlil, že řízený přístup k datům může pomoci sdílet dosud neveřejná data nejen pro vědu a výzkum, ale i třeba i pro datovou žurnalistiku.
ÚZIS zpřístupňuje data pro výzkum prostřednictvím syntetických dat, tuto novinku představil Martin Komenda.
Možnosti Národní infrastruktury pro výzkumná data předvedl [Jiří Marek], European Open Science Cloud – Masarykova univerzita.
Své zkušenosti s (ne)získáním dat k výzkumu a k limitům dat veřejné správy s námi upřímně sdíleli [Radim Hladík] z FLÚ AV i [Jiří Münich] z PAQ Research.

Poslední blok se zaměřil na otevřená data a jejich využití, a to od dat o životním prostředí v projektech Envidata a Infoviz [Jakuba Brzeziny], přes vizualizaci z hlasování měst a krajů projektu Zastupko, kterou představila [Kristýna Zaklová].
Otevřená data jsou důležitá i pro média například v článcích o povodních nebo v investigativě v kauze Motol, jak ukázal [Jan Cibulka] z Českého rozhlasu.
A svou roli mohou sehrát i při řešení velkého sociálního problému, jak ukázal na Mapě exekucí [Radek Hábl].
Rady, jak na to, abyste dokázali přetavit vaše výsledky práce s daty do jasného sdělení, přinesla [Kristína Pšorn Zákopčanová] a vizualizaci dat se věnoval opět oblíbený workshop od týmu z NKÚ Martin Smetana, Kristýna Půlpán, Václav Flaška.
Děkujeme moc všem vystupujícím a sledujícím v sále i online. A kdo nestihl být s námi, nemusí zoufat, konferenci si můžete pustit i ze [záznamu na YT DIA], prezentace jsou dostupné na [webu].
Těšíme se zase za rok!

[Martin Skovbjerg Jensen]: ../../přílohy/konference/2025/prezentace/Úvod_02_Jensen.pdf "The Danish public sector approach to data availability – lessons learned from the National Data Portal and key tasks for the coming years"
[Martin Nečaský]: ../../přílohy/konference/2025/prezentace/Úvod_03_Nečaský.pdf "Role AI ve správě dat"
[Libora Drlíka]: ../../přílohy/konference/2025/prezentace/01_01_Drlík.pdf "Naplňování minimálního standardu a jak si stojíme"
[Martin Cepr]: ../../přílohy/konference/2025/prezentace/01_04_Cepr.pdf "Datové standardy - tvorba Záznamu informačního systému nahrazujícího úředně ověřený podpis"
[Jitky Faugnerové]: ../../přílohy/konference/2025/prezentace/01_02_Faugnerová.pdf "Geoportál ČR - jednotný přístup k prostorovým  datům"
[Michal Verner]: ../../přílohy/konference/2025/prezentace/01_05_Verner.pdf "Integrovaný systém řízení ÚPV – cesta nejen ke kvalitní správě dat"
[Klára Jiráková]: ./../přílohy/konference/2025/prezentace/01_06_Jiráková.pdf "European Health Data Space – nový evropský prostor pro sdílení zdravotnických dat jako výzva"
[David Hemala]: ../../přílohy/konference/2025/prezentace/02_01_Hemala.pdf "Řízený přístup k datům"
[Jiří Marek]: ../../přílohy/konference/2025/prezentace/02_03_Marek.pdf "EOSC a rozvoj národní infrastruktury pro výzkumná data v České republice"
[Radim Hladík]: ../../přílohy/konference/2025/prezentace/02_04_Hladík.pdf "Využití veřejných dat pro výzkumné účely z perspektivy uživatele"
[Jiří Münich]: ../../přílohy/konference/2025/prezentace/02_05_Münich.pdf "Víme, kam vaše děti chodí do školy. Možnosti a limity dat s vysokým rozlišením."
[Jakuba Brzeziny]: ../../přílohy/konference/2025/prezentace/03_01_Brzezina.pdf "Jaká data o životním prostředí máme dnes volně k dispozici, co s nimi můžeme dělat a k čemu nám jsou?"
[Kristýna Zaklová]: ../../přílohy/konference/2025/prezentace/03_02_Zaklová.pdf "Zastupko.cz: transparentnost v rozhodování samospráv"
[Jan Cibulka]: ../../přílohy/konference/2025/prezentace/03_03_Cibulka.pdf "Otevřené zprávy: jak vypadá cesta datové sady do článku v povodních nebo do investigativní reportáže?"
[Radek Hábl]: ../../přílohy/konference/2025/prezentace/03_04_Hábl.pdf "Mapa exekucí - Jak data pomohla při řešení velkého sociálního problému"
[Kristína Pšorn Zákopčanová]: ../../přílohy/konference/2025/prezentace/03_05_Pšorn_Zákopčanová.pdf "Když chcete grafem něco říct"
[záznamu na YT DIA]: https://www.youtube.com/live/QsRbYAd6MuM?si=tEns7a9C4eANB7y5 "YT záznam z konference"
[webu]: /informace/konference-2025/ "Web konference"



