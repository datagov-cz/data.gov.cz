---
layout: post
detail: true
title: "Veřejnost a otevřená data v ČR: Výsledky unikátního průzkumu"
ref: veřejnost-a-otevřená-data-v-čr-výsledky-unikátního-průzkumu
lang: cs
image: /přílohy/články/veřejnost-a-otevřená-data-v-čr-výsledky-unikátního-průzkumu/motivace-pro-využívání-otevřených-dat.webp
author: david_havlík
date: 2023-02-17 07:00:00 +01:00
---
V posledních letech se otevřená data stala klíčovým nástrojem pro zvýšení transparentnosti a odpovědnosti hlavně veřejných institucí a podniků. 
V Česku však dosud nebyly provedeny široce zaměřené průzkumy veřejného mínění, které by odpovídaly na klíčové otázky týkající se využití a dostupnosti otevřených dat. 
V tomto článku se zaměříme na výsledky průzkumu mezi třemi sty respondenty, které nám pomohou lépe pochopit postoje a názory na tuto důležitou oblast.
Výsledky průzkumu jsou důležité pro poskytovatele, zpracovatele i uživatele otevřených dat v Česku, aby mohli lépe porozumět potřebám a požadavkům svých cílových skupin. 
Následující článek vychází z Analýzy a výzkumu trhu otevřených dat v České republice, která se stala podkladem pro vznik Komunikační strategie pro cílové skupiny otevřených dat.

<!--more-->

## Použité zdroje

V průběhu loňského roku se rámci projektu KODI - Rozvoj datových politik v oblasti zlepšování kvality a interoperability dat veřejné správy - v České republice uskutečnil unikátní průzkum veřejného mínění, který měl za cíl pojmenovat klíčové potřeby poskytovatelů, zpracovatelů a uživatelů otevřených dat.
Celkem bylo obesláno 5 173 kontaktů.
Přes anonymní dotazník, který obsahoval 50 otázek na téma otevřených dat, odpovědělo relevantně 300 oslovených respondentů. 
Osloveným respondentům byly položeny otázky týkající se využívání otevřených dat a jejich názoru na důležitost a kvalitu těchto dat.
Byli dotázáni např. i na zaměstnání, pracovní pozici, vzdělání, IT dovednosti, v jakých sektorech hospodářství se pohybují, z jakých zdrojů veřejná data získávají, jak hodnotí jejich dostupnost, a k jakým účelům otevřená data využívají.
Získané výsledky poskytují cenné informace o tom, jak veřejnost vidí využití otevřených dat a co od nich očekává.

## Veřejnost považuje otevřená data za důležitá, využívají se napříč sektory i profesemi

Výsledky průzkumu ukázaly, že veřejnost v Česku je otevřeným datům nakloněna. 
Otevřená data jsou pro většinu respondentů důležitá. 
Sektory, kde se oslovení respondenti účastní využívání otevřených dat se liší, stejně jako jejich pracovní zařazení, profese a vzdělání.
Od vysokoškolsky vzdělaných řídících pracovníků ve finančním sektoru, přes úředníky a odborníky v IT na různých stupních dovedností, až po žurnalisty využívající otevřená data napříč obory.

{% include image.html url="../přílohy/články/veřejnost-a-otevřená-data-v-čr-výsledky-unikátního-průzkumu/principy-otevřených-dat.webp" description="Jak důležité je pro vás, aby data veřejné správy splňovala principy otevřených dat" %}

Respondenti využívají otevřená data pro rozšíření svých odborných znalostí v oborech jako je geografie, meteorologie, mobilita, statistika či evidence obchodních společnosti a majitelů.

{% include image.html url="../přílohy/články/veřejnost-a-otevřená-data-v-čr-výsledky-unikátního-průzkumu/který-sektor-zastupujete.webp" description="Který z následujících sektorů zastupujete z hlediska využívání (otevřených) dat veřejné správy" %}

Otevřená data vnímají jako nesmírně důležitá pro efektivní a správné fungování státu.
Z tohoto důvodu vidí respondenti jako zásadní, aby byla otevřená data orgánů veřejné a státní správy. 

{% include image.html url="../přílohy/články/veřejnost-a-otevřená-data-v-čr-výsledky-unikátního-průzkumu/jaká-data-využíváte.webp" description="Jaká data využíváte" %}

## Potřeby a názory respondentů

Zpracovatelé a uživatelé upřednostňují rychlý a efektivní přístup k otevřeným datům, zároveň vyžadují dostatečnou dokumentaci a metadatové informace. 
Pro realizaci projektů potřebují otevřená data ve strojově čitelném a bez omezení přístupném formátu.
Dokumentace a metadatové informace jsou pro respondenty zásadní pro správnou interpretaci a využití dat.

{% include image.html url="../přílohy/články/veřejnost-a-otevřená-data-v-čr-výsledky-unikátního-průzkumu/jak-hodnotíte-kvalitu-dat.webp" description="Co je pro vás důležité" %}

Poskytovatelé, zpracovatelé a uživatelé otevřených dat v ČR upřednostňují následující potřeby:

1. Kvalita dat: chtějí mít k dispozici kvalitní, aktuální a správně zpracovaná data
2. Dostupnost dat: uživatelé očekávají, že data budou snadno dostupná a přístupná online
3. Otevřenost a přístupnost: upřednostňují, aby data byla veřejně a volně použitelná
4. Výkonnost a rychlost: uživatelé chtějí mít možnost snadno a rychle získat potřebná data
5. Dokumentace a metadatové informace: poskytovatelé, zpracovatelé a uživatelé chtějí mít dostatečné informace o datech, aby je mohli správně interpretovat a využívat

Výsledky průzkumu ukazují, že respondenti vysoko hodnotí kvalitu, dostupnost a otevřenost dat. 
Poskytovatelům, zpracovatelům i uživatelům otevřených dat umožňují lépe pochopit požadavky svých cílových skupin a přizpůsobit jim své služby.
Tyto informace jsou zásadní pro vybudování silnějšího a uživatelsky přívětivějšího systému pro poskytování a využití otevřených dat v ČR. 

{% include image.html url="../přílohy/články/veřejnost-a-otevřená-data-v-čr-výsledky-unikátního-průzkumu/motivace-pro-využívání-otevřených-dat.webp" description="Jaké jsou vaše hlavní motivace pro využívání (otevřených) dat veřejné správy" %}

Na základě výzkumu a analýzy trhu otevřených dat v České republice vznikla Komunikační strategie pro cílové skupiny otevřených dat, tedy jakýsi návod jak s těmito skupinami mluvit.
Nejperspektivnější jsou podle provedeného výzkumu a analýzy následující cílové skupiny:

1. Segment datových žurnalistů a publicistů
2. Segment informačních a komunikačních technologií (ICT)
3. Segment veřejná správy a samosprávy
4. Segment vědy a výzkumu

Následuje stručný návod jak s jednotlivými skupinami komunikovat. 

### Komunikace se žurnalisty a publicisty

V šíření informací o významu otevřených dat je komunikace s novináři klíčová.
Zajistí totiž, že se informace o otevřených datech dostanou k širšímu publiku.
Lépe se zaměřuje komunikace na novináře, které znáte. 
Je důležité mít jasno v tom, co chcete novinářům říct. 
Použivejte jednoduchý a srozumitelný jazyk. Využívejte příklady a příběhy, které mohou novinářům pomoci lépe porozumět tématu otevřených dat a zaujmout je.
Poskytujte novinářům dostatek informací a včas. 
Rozesílejte tiskové zprávy, buďte aktivní na sociálních sítích, pište blogy, natáčejte videa. 
Počítejte s tím, že novináři budou mít otázky, takže buďte připraveni na ně odpovědět. 

### Komunikace s ICT (Information and Communication Technology)

Komunikace s ICT sektorem by měla být odlišná od komunikace s novináři nebo veřejností. I
CT sektor jsou odborníci na informační technologie a datové nástroje. 
Zajímají se o praktické využití technologií.
Je důležité zdůraznit, jak jim mohou otevřená data pomoci při řešení konkrétních problémů.
Demonstrujte příležitosti k vytvoření nových produktů a služeb. Mluvte jejich jazykem. 
Členové ICT sektoru jsou odborníci na technologie, takže mohou být schopni porozumět i technickým aspektům otevřených dat.
Zvěte členy ICT sektoru, aby se podělili o své nápady a zkušenosti. 
Nezapomínejte zdůraznit bezpečnost dat a ochranu soukromí. 

### Komunikace s veřejnou správou

Při komunikaci s veřejnou správou by měly být zdůrazněny a co nejlépe prezentovány výhody a možnosti využití otevřených dat pro občany.
Zvyšování transparentnosti, což má pozitivní dopad na důvěru veřejnosti v politiku.
Využití otevřených dat k vývoji nových produktů a služeb pro občany, což může vést ke zkvalitnění života obyvatel a k rozvoji ekonomiky. 
Sdílení informací, což může zefektivnit a usnadnit komunikaci úřadů s občany.

### Komunikace se sektorem Věda a výzkum

Bylo by vhodné zdůraznit, jak mohou otevřená data pomoci výzkumníkům při jejich práci.
Zmínit, jak mohou otevřená data umožnit mezioborovou spolupráci mezi výzkumnými týmy a tím přispět k tomu, aby byl výzkum komplexnější.
Pro podporu této argumentaci je vhodné jako důkaz použít příklady úspěšných výzkumných projektů, kde byla otevřená data již využita. 

## Další využití 

Průzkum ukázal že zájem o otevřená data v Česku roste. 
Lze předpokládat, že s rozvojem moderních technologií (umělá inteligence) a digitálních dovedností poroste i množství uživatelů otevřených dat. 
Určitě jste se s nimi už setkali a možná o tom ani nevíte. Údaje z [Národního katalogu otevřených dat (NKOD] jsou už dnes využívány pro výzkumné, analytické či vývojové účely, jakož i pro vývoj nových aplikací.
Například [Monitor státní pokladny] vizualizuje údaje o veřejných rozpočtech anebo [Registr smluv] informuje uživatele o všech veřejných zakázkách v Česku. 
Kromě toho existují neziskové organizace, které podporují rozvoj otevřených dat v České republice. 
Mezi ně patří [Hlídač státu], [Datlab institut] či [Rekonstrukce státu].
Pořádají workshopy či školení a podporují vývoj aplikací založených na otevřených datech.
[Politické finance] zas monitorují financování politických stran v Česku a napojení jejich podporovatelů na veřejné finance.
Cílem je posílit veřejnou kontrolu nad financováním politiky.

## Použité nástroje a zdroje

- [Komunikační strategie pro cílové skupiny otevřených dat]
- [Analýza a výzkumu trhu otevřených dat v České republice]


[Národního katalogu otevřených dat (NKOD]: https://data.gov.cz "Národní katalog otevřených dat"
[Monitor státní pokladny]: https://monitor.statnipokladna.cz/ "Monitor státní pokladny"
[Registr smluv]: https://smlouvy.gov.cz/ "Registr smluv"
[Hlídač státu]: https://www.hlidacstatu.cz/ "Hlídač státu"
[Datlab institut]: https://datlabinstitut.cz/cs/ "Datlab institut"
[Rekonstrukce státu]: https://www.rekonstrukcestatu.cz/ "Rekonstrukce státu"
[Politické finance]: https://www.politickefinance.cz/ "Politické finance"
[Komunikační strategie pro cílové skupiny otevřených dat]: kodi/výstupy/C3V1.pdf "Komunikační strategie pro cílové skupiny otevřených dat"
[Analýza a výzkumu trhu otevřených dat v České republice]: kodi/výstupy/C3V1/matice.xlsx "Matice k analýze a výzkumu trhu otevřených dat v České republice"
