---
layout: post
detail: true
title: "Vzpomínka v datech i činech: válečné hroby a pietní místa"
ref: vzpomínka-v-datech-i-činech
lang: cs
image: ../přílohy/články/vzpominka-v-datech-i-činech/válečné-hroby.png
author: lenka_kováčová
date: 2025-06-09 07:00:00 +01:00
---

Interaktivní dashboard ukazuje místa posledního odpočinku víc než 14 000 obětí válek.
Turnov připomíná historii a sílu sounáležitosti.
Kdo byli lidé, kteří zemřeli v souvislosti s válkou v Libereckém kraji?
<!--more-->

Od konce 2. světové války uplynulo 80 let.
O uchování vzpomínek nejen na tuto dobu pečuje [Paměť národa].
Nabízí databázi skutečných lidských příběhů.
Někteří z těch, kterých se již zeptat nelze, jsou pohřbení nebo uctění i v Libereckém kraji.
Jejich přehled nabízí interaktivní dashboard.
Jsou v něm místa odpočinku či připomenutí více než 14 000 obětí válek, které prošly naším regionem.
Nejvíce obětí je mezi vojíny a pěšáky.

Tento dashboard ze [sady otevřených dat] publikovaných Libereckým krajem a poskytuje přehled o válečných hrobech v něm.
Na první stránce se nachází obecný přehled válečných hrobů v Libereckém kraji, kde si můžeme zjistit historickou událost vztahující se k hrobu, charakter válečného hrobu a informace o padlých a uctěných.
Na druhé stránce, můžete získat ještě víc detailnější informace o padlých a uctěných.
Pomocí vyhledávacího okénka si můžete vyhledat jména lidí, která jsou svázána s určitým hrobem, a dozvědět se o jejich osudu.

Dashboard je k dispozici na [Datovém portálu Libereckého kraje].

{% include image.html url="../přílohy/články/vzpominka-v-datech-i-činech/válečné-hroby.png" description="Náhled na dashboard" %}


## Vlajka pro republiku a pieta: jak Turnov připomíná oběti válek

Významnou událost konce 2. světové války si každoročně připomínají i v Turnově.
„Výzvou ke vnímání naší minulosti i sounáležitosti tolik důležité i pro dnešek je městská kampaň Vlajka pro republiku.
Každý rok jsou během měsíce května na turnovské radnici k dispozici státní vlajky k vyzvednutí zdarma.
Starosta města pravidelně vyzývá místní obyvatele, aby vlajku vyvěsili na svůj dům a připojili se tak k připomínce konce válečného konfliktu, který krutě vstoupil do životů lidí v naší i dalších zemích,“ uvedla Marcela Jandová, tisková mluvčí Městského úřadu Turnov.
Na Turnovsku je pohřbeno nebo připomenuto na pietních místech přes 1 500 osob.
Většinou se jedná o oběti české národnosti a sousedních zemí.
Uctěni jsou tu i Američané, Holanďané, Norové nebo Belgičané.
Přímo v Turnově je pietních míst 17.

„Před 8. květnem zástupci vedení města každoročně položí květiny u pomníků a pomníčků v Turnově.
Řada lidí možná ani netuší, že máme 17 takových míst.
Je to připomínka lidí, kteří položili životy za to, abychom mohli žít v samostatnosti i svobodě, i těch, kteří se stali obětmi nesvobody a krutého násilí.
Tradičním uctěním jejich památky je pieta u pomníku padlých ve Skálově ulici,“ dodala.


*Článek je publikován s povolením správců Datového portálu Libereckého kraje.* 


[Paměť národa]: https://www.pametnaroda.cz/cs/archive "Paměť národa"
[sady otevřených dat]: https://www.datalk.cz/datasets/e7c67bee712f450783b490883fb6ff09_0/explore "Válečné hroby v Libereckém kraji"
[Datovém portálu Libereckého kraje]: https://www.datalk.cz/pages/dashboardy#kultura_kulturni_dedictvi "Dashboard"
