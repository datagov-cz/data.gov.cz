---
layout: post
detail: true
title: "Česko mezi evropskými lídry v otevřených datech. Zbývá ale splnit klíčové povinnosti"
ref: zpráva-o-stavu-otevřených-dat-204
image: ../přílohy/články/zpráva-o-stavu-otevřených-dat-2024/Zpráva%20o%20stavu.webp
author: jiři_kaňa
date: 2025-10-07 07:00:00 +02:00
lang: cs
---
Zpráva o stavu dat v České republice za rok 2024 [Zpráva o stavu otevřených dat 2024] ukazuje výrazný pokrok v kvalitě i dopadech, upozorňuje však i na nedostatky – zejména na neúplné zveřejnění veřejných registrů a dat s vysokou hodnotou.
<!--more-->

Příklady dobré praxe
Úspěchy České republiky v evropských hodnoceních podtrhují kvalitní příklady dobré praxe. 
Česká informační agentura životního prostředí, Ministerstvo životního prostředí a Český úřad zeměměřický a katastrální se soustředily na publikaci datových sad s vysokou hodnotou a veřejných registrů. 
Ministerstvo zdravotnictví a Ústav zdravotnických informací a statistik představily vlastní koncepci sdílení a sekundárního využívání dat. 
Pražský Operátor ICT rozvíjí vlastní opensource řešení lokálních katalogů a pomáhá jej zavádět dalším institucím. 
Ústecký a Liberecký kraj se zaměřily na osvětu a zvyšování povědomí o přínosech otevřených dat.

{% include image.html url="../přílohy/články/zpráva-o-stavu-otevřených-dat-2024/Zpráva o stavu - obr k článku).webp" description="Počet poskytovatelů" %}

Nové datové sady a rostoucí kvalita
Pozitivní trend představuje zavádění publikačních plánů, vymezování odpovědných rolí a intenzivnější komunikace s uživateli, což přispívá ke kvalitě poskytovaných dat. 
Loňský rok přinesl také řadu nových datových sad – například registr silničních vozidel, údaje z technických prohlídek, meteorologických radarů či data o dětských skupinách. 
Zlepšila se kvalita metadat a dostupnost datových služeb. 

Národní katalog otevřených dat a praktické využití
Na konci roku 2024 bylo v Národním katalogu otevřených dat registrováno 324 poskytovatelů a v katalogu aplikací 30 řešení, která ukazují praktické využití otevřených dat. 
Přibylo také 38 podnětů na jejich další otevírání. 
V evropském srovnání Open Data Maturity Report [Open Data Maturity Report 2024] obsadila Česká republika osmé místo.

Význam otevřených dat je stále zřetelnější. 
V katalogu aplikací lze najít konkrétní příklady jejich využití, ať už pro analytické účely, mapové vizualizace nebo služby pro občany. 
Česká republika si díky tomu udržela první místo v EU v hodnocení dopadů. 
Přibývá i institucí, které začínají využívat vlastní otevřená data pro svou práci.

Přetrvávající nedostatky a výhled do budoucna
Vedle pozitivního vývoje zůstávají zásadní nedostatky. 
Přestože povinnost zveřejnit všechny veřejné registry platí od června 2024, naplněna je však pouze z 30 %, u datových sad s vysokou hodnotou je splněna jen z 38 %. 
Nejlépe si vede oblast geoprostorových dat, naopak statistika a údaje o vlastnictví firem v roce 2024 výrazně zaostávaly. 
Plnění těchto povinností je klíčové nejen kvůli legislativním požadavkům, ale i proto, aby mohly vznikat další aplikace a služby pro veřejnost.

Závěrečná zpráva potvrzuje, že Česká republika patří mezi evropskou špičku a v posledních letech udělala v oblasti otevřených dat výrazný pokrok. 
Největší úkoly ale stále čekají – systematické zveřejňování registrů, naplnění povinností u dat s vysokou hodnotou a důraz na kvalitu i interoperabilitu. 
Pokud se podaří tyto cíle naplnit, mohou se otevřená data stát nejen symbolem transparentnosti, ale i zdrojem inovací a praktických služeb pro občany i firmy.


[Zpráva o stavu otevřených dat 2024]: /přílohy/výroční-zprávy/Zpráva%20o%20stavu%20otevřených%20dat%202024.pdf "Zpráva o stavu otevřených dat 2024"
[Open Data Maturity Report 2024]: https://data.europa.eu/en/publications/open-data-maturity/2024 "Open Data Maturity Report 2024"
