---
layout: post
detail: true
title: "Česko je v digitalizaci na špici Evropy, potvrzuje Open Data Maturity Report 2025"
ref: česko-je-v-digitalizaci-na-špici-Evropy
image: ../přílohy/články/česko-je-v-digitalizaci-na-špici-Evropy/odmr-2025-thumb.webp
author: jiří_kaňa
date: 2026-01-12 07:01:00 +02:00
lang: cs
---
Výsledky mezinárodního hodnocení EU Open Data Maturity Report (ODMR) za loňský rok potvrzují špičkovou vyspělost otevřených dat v České republice, která je dlouhodobě aktivním spolutvůrcem trendů v této oblasti. Díky dlouhodobé strategii a důrazu na inovace se Česko pevně usadilo mezi lídry, kteří definují podobu moderní, transparentní a datově řízené státní správy 21. století.
<!--more-->
<BR>
<center><span style="background-color:#d8eeff;border-radius:10px;padding-right:1em;padding-left:1em;padding-top:1em;padding-bottom:1em; font-size: 16; font-weight: bold"><a href="https://data.europa.eu/sites/default/files/2025-12/2025_odm_report_5.pdf" target="_blank">PŘEČÍST CELOU STUDII</a></span></center>

{% include image.html url="../přílohy/články/česko-je-v-digitalizaci-na-špici-Evropy/2016-2025-odmr-cz.webp" description="Zdroj: Digitální a informační agentura" %}
<BR>

## V konkurenci 36 zemí
Výsledky za rok 2025 jsou pro Českou republiku více než příznivé. Celkové skóre dosáhlo úctyhodných <B>94 %</B>, což zemi opětovně zařadilo do nejprestižnější kategorie <B>Trendsetterů</B>. V rámci EU nám patří 11. příčka, v celkovém hodnocení všech 36 sledovaných evropských zemí pak 12. místo. Tento výsledek vynikne zejména v porovnání s celoevropským průměrem, který činí <B>81 %</B>. Klíčovým ukazatelem je také kontinuita – Česko si udrželo stabilní úroveň z roku 2024, což dokazuje, že nejde o náhodný výkyv, ale o výsledek dlouhodobé práce a systémových reforem.

Pro země v této elitní skupině (skóre 94–100 %) je typická hluboká integrace datové politiky do státní správy. Trendsetteři disponují pokročilou legislativou, která pružně reaguje na vývoj v EU (včetně implementace datových sad s vysokou hodnotou, tzv. 
<a href="https://data.gov.cz/články/vše-co-jste-chtěli-vědět-o-hvd" target="_blank">HVDs</a>). Typická je pro ně vysoká míra koordinace aktivit a národní portály špičkově přizpůsobené uživatelům.


<BR>
<center><span style="background-color:#d8eeff;border-radius:10px;padding-right:1em;padding-left:1em;padding-top:1em;padding-bottom:1em; font-size: 16; font-weight: bold"><a href="https://data.europa.eu/en/open-data-maturity/2025#country-profiles/country_CZ" target="_blank">DETAILNÍ PROFIL ČR</a></span></center>
<BR>

{% include image.html url="../přílohy/články/česko-je-v-digitalizaci-na-špici-Evropy/2025_odm_overall_maturity_scores.webp" description="Zdroj: data.europa.eu" %}

## Klíče k úspěchu
Report hodnotí vyspělost zemí ve čtyřech klíčových kategoriích: <b>Politika, Portál, Kvalita a Dopad</b>. 

Dominantním pilířem, kde Česko doslova exceluje, je oblast <b>Dopadu (100 %)</b>, která měří, jak otevřená data skutečně mění životy lidí. Právě v měření dopadu otevřených dat je Česko evropským unikátem. Zatímco v rámci celé Evropy jde o nejméně rozvinutou sférou, kde většina zemí dosahuje podprůměrných výsledků, Česko získalo plných 100 % již čtvrtým rokem v řadě. Konkrétní příklady využití otevřených dat uvádíme níže. 

I když dominuje dopad, Česko vykazuje stabilitu ve všech 4 pilířích.
<BR>
<BR>
<b>Politika (99 %)</b>. Vysoké hodnocení v této oblasti odráží především fakt, že Česká republika má jasně definovanou strategii a legislativní základy, které nás řadí na špičku EU. V plošné realizaci cílů jsme na dobré cestě, ale zdaleka ne u cíle, kdy budou plně funkční tyto tři technologické a organizační pilíře: 
-	<b>Platformy pro výměnu dat</b>: Česko intenzivně buduje sdílený datový fond, který si lze představit jako digitální dálnici nebo centrální uzel pro bezpečný tok informací mezi registry. Naším cílem je, aby se změna nahlášená na jednom úřadě automaticky propsala do všech ostatních systémů. Ačkoliv infrastrukturu rozvíjíme, stále nás čeká kus cesty, než občan definitivně přestane hrát roli doručovatele potvrzení mezi úřady. 
-	<b>API pro integraci</b>: Rozhraní API jsou neviditelným motorem služeb 21. století, díky nimž spolu systémy „mluví“ bez lidské pomoci. Ačkoliv u nás vznikla síť univerzálních konektorů, které už dnes pohání aplikace jako eDoklady nebo Portál občana, v celoplošném nasazení má stát stále značné dluhy. Právě nedostatečná připravenost úřadů na napojení API pro sdílení otevřených dat je u nás hlavním důvodem, proč zatím stoprocentně neplníme kvalitativní požadavky na <a href="https://data.gov.cz/články/vše-co-jste-chtěli-vědět-o-hvd" target="_blank">HVDs</a>. Cílem je stav, kdy integrace a publikace dat přes API nebude výjimkou, ale standardem napříč celou státní správou, a digitální služby státu budou fungovat stejně hladce jako moderní internetové bankovnictví. 
-	<b>Governance</b>: Digitální a informační agentura se v průběhu let stala koordinátorem a věcným gestorem, který dává úřadům systém pravidel, standardů a doporučení, jak mají data sdílet a publikovat. Cílem agentury je tak zajistit funkční, stabilní a propojený ekosystém pro publikaci a sdílení nejen otevřených dat. 
<BR>
<BR>

<b>Kvalita (88,9 %)</b>: Přestože jde o nejnáročnější oblast kvůli přísným evropským standardům pro katalogizaci dat (DCAT-AP), Česko se i zde drží nad průměrem EU (83,4 %). 
<BR>
<BR>

<b>Portál (88,1 %)</b>: Modernizace <a href="https://data.gov.cz/datov%C3%A9-sady" target="_blank">Národního katalogu otevřených dat</a> výrazně zvýšila uživatelský komfort a efektivitu vyhledávání. Mezi klíčová vylepšení patří integrace katalogu <a href="https://data.gov.cz/aplikace" target="_blank">aplikací</a> a <a href="https://data.gov.cz/n%C3%A1vrhy-na-datov%C3%A9-sady-k-otev%C5%99en%C3%AD" target="_blank">podnětů</a>, štítků pro <a href="https://data.gov.cz/články/vše-co-jste-chtěli-vědět-o-hvd" target="_blank">HVDs</a> a dynamická data, což uživatelům usnadňuje orientaci v nejdůležitějších zdrojích. Klíčovým technickým posunem bylo zavedení <a href="https://datagov-cz.github.io/lkod-validator/" target="_blank">validátoru pro lokální katalogy otevřených dat</a>, který dohlíží na kvalitu dat přímo u zdroje.


 {% include image.html url="../přílohy/články/česko-je-v-digitalizaci-na-špici-Evropy/2015-2025_odm_maturity_scores_in_czechia.webp" description="Zdroj: data.europa.eu" %}
<BR>
<BR>



<div style="background:#eeefef; padding:10px;">
  <div style="padding:12px 8px;"><b>ČTYŘI PILÍŘE DATOVÉ VYSPĚLOSTI</b></div>
  <div style="padding:2px 8px;"><b>POLITIKA</b> (Policy): Hodnotí existenci národních strategií, robustnost legislativního rámce a míru koordinace aktivit mezi jednotlivými úřady</div>
  <div style="padding:2px 8px;"><b>PORTÁL</b> (Portal): Zaměřuje se na uživatelskou přívětivost, pokročilé funkce vyhledávání a schopnost národní platformy efektivně propojovat poskytovatele s uživateli dat.</div>
  <div style="padding:2px 8px;"><b>KVALITA</b> (Quality): Měří soulad metadat s mezinárodními standardy a využívání automatizovaných nástrojů pro zajištění strojové čitelnosti a aktuálnosti datových sad</div>
   <div style="padding:2px 8px;"><b>DOPAD</b> (Impact): Zkoumá reálný přínos otevřených dat pro společnost, ekonomiku a životní prostředí skrze monitoring konkrétních projektů a úspěšných aplikací.</div>
</div>



<BR>

## Data v praxi: Od záchrany životů po transparentní politiku
Právě stoprocentní hodnocení v kategorii <b>Dopad</b> se nejlépe zrcadlí v konkrétních projektech, které využívají otevřená data k řešení reálných problémů. Tato data přinášejí hmatatelnou hodnotu v každodenním životě a tam, kde na ní záleží nejvíce:


<div style="background:#d8eeff; padding:14px; margin-bottom:10px; border-radius:8px; display:flex; align-items:center; gap:12px;">
  <div style="font-size:16px; line-height:1.4;">
    <strong>Příklad perinatologické péče</strong><br>
    Systém reakreditace center pečujících o předčasně narozené děti využívá otevřená data k objektivnímu hodnocení kvality péče. Místo subjektivních dojmů rozhodují tvrdá data o úspěšnosti léčby. To motivuje nemocnice ke zlepšování a rodičům dává důvěru v celý systém.
  </div>
</div>

<div style="background:#d8eeff; padding:14px; margin-bottom:10px; border-radius:8px; display:flex; align-items:center; gap:12px;">
  <div style="font-size:16px; line-height:1.4;">
    <strong><a href="https://www.zastupko.cz" target="_blank">Zastupko.cz</a></strong><br>
   Webová aplikace vizualizuje záznamy o hlasování zastupitelů napříč kraji a městy. Občané tak mohou snadno sledovat, jak jejich zástupci rozhodují, což zásadně zvyšuje politickou odpovědnost.
  </div>
</div>

<div style="background:#d8eeff; padding:14px; margin-bottom:10px; border-radius:8px; display:flex; align-items:center; gap:12px;">
  <div style="font-size:16px; line-height:1.4;">
    <strong><a href="https://www.Ovzdusi.cz" target="_blank">Ovzduší.cz</a></strong><br>
   Portál přibližuje veřejnosti data o kvalitě ovzduší v souvislosti s počasím a zdravím. Pomáhá tak obyvatelům porozumět dopadům znečištění a chránit své zdraví.
  </div>
</div>

<div style="background:#d8eeff; padding:14px; margin-bottom:10px; border-radius:8px; display:flex; align-items:center; gap:12px;">
  <div style="font-size:16px; line-height:1.4;">
    <strong><a href="https://https://www.mpsv.cz/vyhledavani-volnych-pracovnich-mist-pro-cizince" target="_blank">Práce pro cizince</a></strong><br>Aplikace MPSV efektivně páruje volná pracovní místa s vhodnými uchazeči ze zahraničí, čímž zrychluje jejich integraci na českém trhu práce.
  </div>
</div>


Česká cesta otevřených dat není jen o technologiích, ale především o nástrojích, které šetří čas, chrání zdraví a posilují demokracii.
<BR>
<BR>

## Budoucnost je v AI
Aby si Česko udrželo pozici mezi Trendsettery, definuje report priority, které je třeba zohlednit do budoucna:
- <B>Politika</B>: Další rozvoj tematických komunit a důraz na datové sady s vysokou hodnotou.
- <B>Portál</B>: Investice do nástrojů, které umožní lépe porozumět potřebám uživatelů při zachování jejich soukromí.
- <B>Kvalita</B>: Využití umělé inteligence (AI) pro automatizovanou kontrolu a zvyšování kvality metadat.
- <B>Dopad</B>: Implementace komplexního rámce pro hodnocení dopadů ve spolupráci s evropskými partnery.

<BR>
<center><span style="background-color:#d8eeff;border-radius:10px;padding-right:1em;padding-left:1em;padding-top:1em;padding-bottom:1em; font-size: 16; font-weight: bold"><a href="https://data.europa.eu/en/open-data-maturity/2025#recommendations" target="_blank">STRATEGICKÁ DOPORUČENÍ</a></span></center>
<BR>
<BR>

## Poděkování za společné úsilí
Dosažení vysoké pozice evropského benchmarku je úspěchem spolupráce napříč celým státem i odbornou veřejností. Velké poděkování patří <B>pracovníkům veřejné sféry</B>, kteří v roli kurátorů dat odvádějí mravenčí práci při otevírání státu. Stejně důležitou roli hrají <B>komunity vývojářů, analytiků a neziskových organizací</B>. Právě jejich kreativita a zájem o data vdechují celému ekosystému život a udržují Českou republiku na špici digitální Evropy.

<br>

***
<br>

## Jak se měří vyspělost v oblasti otevřených dat?
Zpráva o vyspělosti otevřených dat je komplexní hodnocení sestavované portálem 
<a href="https://data.europa.eu" target="_blank">data.europa.eu</a>, který provozuje Evropská komise. Sleduje úroveň otevřených dat ve všech 27 členských státech EU, zemích ESVO (Island, Norsko, Švýcarsko) a kandidátských zemích (Albánie, Bosna a Hercegovina, Černá Hora, Severní Makedonie, Srbsko a Ukrajina). Metodika se zaměřuje na čtyři klíčové pilíře: <B>Politiku, Portál, Dopad a Kvalitu</B>. Cílem není jen sestavení žebříčku, ale motivace zemí k efektivnímu využívání datového potenciálu pro rozvoj ekonomiky i celé společnosti.


<br>
<br>