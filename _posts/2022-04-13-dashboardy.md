---
layout: post
title: Dashboardy - nový pohled na stav datových sad v NKOD
detail: true
ref: DashboardyNovyPohledNaStavDatovychSadVNKOD
lang: cs
author: lenka_kováčová
---

Na stránkách Portálu otevřených dat v sekci věnované [Datové kvalitě] nově naleznete dashboardy, které přinášejí jiný pohled na stav datových sad v Národním katalogu otevřených dat.
Dashboardy slouží nejen pro analytické potřeby týmu národního koordinátora pro otevřená data, ale mohou fungovat jako výborný nástroj kontroly stavu dat pro uživatele a především jejich poskytovatele. 
<!--more-->

Jestli chce poskytovatel vědět, jak si s kvalitou poskytovaných metadat stojí v porovnání s ostatními, doporučujeme kliknout na [aktuální obecný dashboard] dostupný přímo ze sekce Datová kvalita.

{% include image.html url="/přílohy/2022-04-13/Náhled-na-dashboard-NKOD.webp" description="Náhled na dashboard NKOD" %}

V případě, že se chtějí návštěvníci webu obeznámit s dashboardy konkrétních institucí, naleznou je v sekci [Poskytovatelé] přímo v národním katalogu. 
Vývoj jednotlivých ukazatelů navíc mohou sledovat v čase.
A to jak z hlediska hodnot naměřených v jednotlivé dny (viz červený kroužek v obrázku), tak náhledem na aritmetické průměry hodnot za daný měsíc (viz zelený kroužek v obrázku).

{% include image.html url="/přílohy/2022-04-13/Dashboardy-poskytovatelů.webp" description="Dashboardy poskytovatelů" %}

[Datové kvalitě]:https://data.gov.cz/datová-kvalita/
[aktuální obecný dashboard]:https://oha01.mvcr.gov.cz/kibana/app/dashboards#/view/43389e30-3335-11ec-aeb4-71177d02ba9a?_g=(filters:!()
[Poskytovatelé]:https://data.gov.cz/poskytovatelé
