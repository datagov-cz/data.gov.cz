---
layout: poskytovatelé-otevřená-data-level-2
title: Rozhodnutí o otevírání dat
ref: ProPoskytovatele-OtevřenáData-RozhodnutíOtevíráníDat
lang: cs
---

Proces otevírání dat začíná vedení rozhodnutím, které zavazuje daný orgán veřejné správy k publikaci otevřených dat.
Pokud je nutné vedení přesvědčit o smysluplnosti otevírání dat, lze argumentovat seznamem veřejných institucí, které již otevřená data publikují v [Národním katalogu otevřených dat](https://data.gov.cz/poskytovatelé). Dále je možné argumentovat následujícími přínosy.

## Přínosy pro poskytovatele dat
* **snížení počtu dotazů dle zák. č. 106/1999 Sb.,** - zveřejněním otevřených dat se může výrazně snížit počet žádostí dle zák. č. 106/1999 Sb. a tím se výrazně ulehčí poskytovatelům dat,
* **zlepšení vnímání veřejné správy veřejností a zapojení veřejnosti do zlepšování práce úřadů a veřejnosti** - veřejný sektor skrze otevřená data informuje veřejnost o plánovaných změnách a akcích a tím vytváří větší důvěru mezi občanem a organizací,
* **zlepšení procesů a dat veřejné správy, zlepšení komunikace a spolupráce VS** - publikace dat ve formátu otevřených dat může napomoci i komunikaci mezi jednotlivými orgány veřejné správy. Publikace otevřených dat může nahradit někdy zbytečně složité předávání dat mezi jednotlivými organizacemi,
* **zlepšení služeb veřejné správy / zlepšení kvality života** - veřejný sektor skrze otevřená data informuje veřejnost o plánovaných změnách a akcích a tím vytváří větší důvěru mezi občanem a orgánem veřejné správy,
* **pořádek ve vlastních datech** - analýza dat, katalogizace a publikace umožní orgánu veřejné správy uspořádat svá vlastní data a optimalizovat tak vlastní interní procesy.
  
## Přínosy pro veřejnost
* **Posílení transparentnosti** - lepší dostupnost a přístup k informacím o fungování orgánů veřejné správy, například přístup ke smlouvám a veřejným zakázkám;
* **Zefektivnění veřejné správy a zlepšení kvality života** - veřejný sektor skrze otevřená data informuje veřejnost o plánovaných změnách a akcích a tím vytváří větší důvěru mezi občanem a orgánem veřejné správy;
* **Kontrola veřejné správy** - zveřejněná data umožňují kontrolu, jak se hospodaří s daněmi nebo jaké jsou náklady organizací, které podporujeme;
* **Zapojení občanů do rozhodování** - občané se mohou díky datům a analýzám kvalifikovaněji podílet na fungování státu;
* **Datová žurnalistika** - otevřená data jsou nezastupitelným zdrojem informací pro novináře a datové analytiky;
* **Služby** - nad otevřenými daty vytvářejí specialisté nové aplikace a služby s přidanou hodnotou, které novým způsobem zpřístupňují veřejnosti data vytvářená veřejnou správou.

## Přínosy pro ekonomiku
Otevřená data **přinášejí nové ekonomické příležitosti a jsou zdrojem, pracovních nabídek a nových služeb** – lze je využít třeba v dopravě, logistice, zdravotnictví či bankovnictví. Firmy pracují s daty jako se surovinou, vytváří nad nimi aplikace, které generují přidanou hodnotu, zisk a nová pracovní místa.


