---
layout: contained
title: Otevřená data
ref: ProUživatele-OtevřenáData
lang: cs
---

## Co jsou otevřená data?
* volně přístupná na webu jako datové soubory ke stažení ve strojově čitelném a otevřeném formátu - CSV, XML, JSON, RDF a další formáty s otevřenou specifikací;
* opatřená podmínkami užití neomezujícími jejich užití, viz [návod na stanovení podmínek užití](/pro-poskytovatele/otevřená-data/stanovení-podmínek-užití/);
* evidovaná v [Národním katalogu otevřených dat (NKOD)](https://data.gov.cz/);
* úplný obsah databáze nebo agregovaná statistika;
* opatřená dokumentací;
* připravena s cílem co nejsnazšího strojového zpracování;
* opatřená kontaktem na kurátora pro zpětnou vazbu (chyby, žádost o rozšíření, apod.);
* publikována dle [otevřených formálních norem](https://data.gov.cz/ofn/) ve smyslu § 4b odst. 1 zákona č. 106/1999 Sb. o svobodném přístupu k informacím;
* legislativně upravena [zákonem č. 106/1999 Sb. o svobodném přístupu k informacím](https://www.e-sbirka.cz/sb/1999/106/2024-07-01)).

Publikovat otevřená data znamená zveřejnit data na internetu tak, aby je (odborná) veřejnost mohla snadno využívat a strojově zpracovávat.

## Co nejsou otevřená data?
* odkaz na vyhledávací formulář určený pro koncové uživatele;
* odkaz na novou stránku s dalšími informacemi;
* odkaz na veřejné mapové rozhraní GIS;
* odkaz na API umožňující přístup k jednotlivým záznamům či vyhledávání záznamů, nikoliv export kompletních dat;
* datový soubor ve formátu PDF;
* datový soubor ve formátu XLS formátovaný pro tisk nebo obsahující výpočty;
* datový soubor v pseudo-CSV formátu (např. jiný oddělovač než “,”).

## Proč mám vyžadovat otevřená data?
* Data budou mít [otevřené podmínky užití](/pro-poskytovatele/otevřená-data/stanovení-podmínek-užití/). Budete mít tedy jistotu, že s daty můžete nakládat opravdu libovolně, zejména je sdílet, modifikovat či prodávat.
* Data budou snadno použitelná díky [otevřenému formátu](/pro-uživatele/otevřená-data/#co-jsou-otevřené-formáty-a-jak-se-s-nimi-pracuje). 

## Otevřená data mohou být například
* jízdní řády;
* ordinační doba lékařů;
* radarová data o počasí;
* seznam škol a školek;
* aktuální uzavírky;
* statistická data;
* harmonogram čištění ulic;
* polohy vozidel MHD;
* sbírky zákonů atd.
  
## [Příklady využití otevřených dat](https://data.gov.cz/aplikace)
* [Mapy bez bariér](https://mapybezbarier.cz/cs)
* [Hlídač smluv](https://www.hlidacsmluv.cz/)
* [Kam s ním?](https://www.kamsnim.cz/)
* [Vizualizace hlasování Zastupitelstva města Brna](https://data.brno.cz/apps/hlasov%C3%A1n%C3%AD-brn%C4%9Bnsk%C3%A9ho-zastupitelstva/explore)
* [Katalog služeb veřejné správy](https://app.powerbi.com/view?r=eyJrIjoiZmIzYWY0ZjEtYTA0ZS00ZDZmLTkyY2UtMzFiODFjOTg5Yzk4IiwidCI6IjFkYjQxZDZmLTFmMzctNDZkYi1iZDNlLWM0ODNhYmI4MTA1ZCIsImMiOjh9)

## Otevřená data zlepšují
* služby pro občany - příležitost pro vznik nových užitečných aplikací;
* efektivitu veřejné správy - využití pro analýzy a statistiky;
* ekonomický potenciál;
* transparentnosti veřejné správy.

## Kdo již v České republice publikuje otevřená data? 
* Seznam poskytovatelů otevřená dat včetně odkazů na data samotná je k dispozici v [Národním katalogu otevřených dat ](https://data.gov.cz/).

## Kde si mohu říct o další otevřená data?
* Svůj námět můžete zaregistrovat ve [formuláři pro sběr podnětů](https://forms.office.com/pages/responsepage.aspx?id=zYVrW-9EZk2G1GA90hYHgFb4sumQIuNPmsE0FFjWpJBUNU42MkFSSDBUOUw3NTgyUFFTOFM0NDY2Wi4u&route=shorturl). Ten následně analyzujeme. Výsledky analýzy si můžete prohlédnout na [Portálu otevřených dat](https://data.gov.cz/návrhy-na-datové-sady-k-otevření) a zjistit, jestli je data možné otevřít a jestli se tak už náhodou nestalo. 

## Kde mohu nahlásit chybu v datech?
* U datové sady v NKOD by měl být kontakt na tzv. kurátora datové sady. Ten přijímá zpětnou vazbu k dané datové sadě a bude vděčný za jakýkoliv podnět. Otevřená data totiž často bývají publikována z databází dané instituce, a náprava případných chyb je tak žádoucí.

## Co jsou otevřené formáty a jak se s nimi pracuje?
* Otevřené formáty jsou takové formáty dat, jejichž specifikace je volně dostupná na webu. To znamená, že si na jejím základě může kdokoliv vytvořit aplikaci tento formát zpracovávající, a nemusí za použití specifikace platit. Řada otevřených formátů má podobu textových souborů, takže se, krom jiného, dají číst například v Notepad++. Příklady otevřených formátů jsou: 

### CSV - tabulková data 
* formát pro [tabulková data](https://data.gov.cz/pro-poskytovatele/otevřená-data/technické-standardy-stupeň-otevřenosti-3/);
* [přečtěte si specifikaci CSV](https://datatracker.ietf.org/doc/html/rfc4180);
* [validujte CSV](https://csvlint.io/);
* [sada webových standardů pro publikaci a popis CSV](https://www.w3.org/TR/?tags[0]=data#w3c_all);
* CSV můžete otevřít ve vašem tabulkovém procesoru, např. Google Sheets, Apache OpenOffice Calc či Microsoft Excel;
* CSV můžete nahrát do relační [SQL databáze](https://codebeautify.org/csv-to-sql-converter).

### XML - hierarchická data 
* formát pro [hierarchická data](https://data.gov.cz/pro-poskytovatele/otevřená-data/technické-standardy-stupeň-otevřenosti-3/);
* [přečtěte si specifikaci XML](https://www.w3.org/TR/xml/);
* [XML tutorial](https://www.w3schools.com/xml/);
* [validujte XML](https://www.xmlvalidation.com/);
* použijte [XML Schema](https://www.w3.org/standards/) pro popis struktury XML dokumentů;
* XML můžete otevřít v celé řadě [XML editorů](https://en.wikipedia.org/wiki/Comparison_of_XML_editors). 

### RDF - propojená data 
* formát pro [propojená data](https://ofn.gov.cz/propojená-data/draft/);
* přečtěte si [sadu specifikací RDF](https://www.w3.org/TR/?tags[0]=data#w3c_all);
* RDF data můžete nahrát do tzv. triple storů, jako je například Apache Jena Fuseki, Eclipse RDF4J, Blazegraph či Openlink Virtuoso Open-Source.

### Další typy dat 
* standardy pro [otevřená geodata](https://ofn.gov.cz/prostorová-data/2019-08-22/).

