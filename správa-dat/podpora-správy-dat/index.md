---
layout: contained
title: Podpora správy dat
ref: PodporaSprávyDat
lang: cs
---

Pro zajištění správných postupů na úřadech vznikají v rámci projektu správy dat podpůrné materiály, jako jsou standardy, metodické postupy a pomůcky, které úřadům usnadní praktické zavádění kvalitní správy dat.
Tyto materiály spolu se záznamy workshopů věnovaných tématu správy dat najdete na této stránce rozdělené do jednotlivých tematických oblastí.

## Minimální standard správy dat

**Webinář: [Představení Minimálního standardu správy dat veřejné správy]**

Záznam webináře zaměřeného na představení minimálního standardu správy dat. 
Ten vznikl ve spolupráci s expertní skupinou a na základě rozhovorů s vybranými 34 úřady. 
Jeho postupným naplňováním se úřadům podaří dosáhnout toho, že jejich data budou kvalitně spravovaná. 
Díky tomu získají úřady jejich dobrou znalost a zároveň zajistí důvěryhodnost a využitelnost svých dat. 

## Strategie pro správu dat ve veřejné správě ČR

**Webinář: [Představení Strategie pro správu dat ve veřejné správě ČR]** 

Záznam webináře věnovaného představení Strategie pro správu dat ve veřejné správě, kterou vláda schválila na konci dubna 2024.
Jedná se o první koncepční dokument ČR zaměřený na oblast správy dat ve veřejné správě. 
Strategie vznikla s cílem lépe připravit náš stát na budoucnost tím, že budou ve veřejné správě vybudovány solidní základy pro práci s daty. 
 
## Role a odpovědnosti ve správě dat

**Webinář: [Představení rolí garanta správy dat a datového architekta ve veřejné správě]** 

Záznam webináře věnovaného představení rolí garanta správy dat a datového architekta. Tyto role jsou klíčové pro rozvoj správy dat v organizaci a jejich ustanovení je jedním z kroků k naplnění Strategie pro správu dat veřejné správy. 
Garant správy dat je osobou celkově manažersky odpovědnou za rozvoj správy dat v dané organizaci a také za prosazování strategie pro správu dat v rámci této organizace. 
Datový architekt je expertní osobou důležitou pro rozvoj správy dat v dané organizaci, udržuje celkový přehled o jejích datech, správě a využívání těchto dat. 

[Vymezení role garanta správy dat]

[Vymezení role datového architekta]

 
## Vymezení a prioritizace věcných oblastí dat

**Webinář: [Výběr prioritní oblasti pro správu dat veřejné správy]** 

Záznam webináře zaměřeného na výběr prioritní oblasti, ve které bude následně veřejná organizace pracovat na plnění minimálního standardu správy dat. 
Cílem webináře je vysvětlit, proč je nezbytné mít přehled o věcných oblastech dat úřadu, a jak prakticky určit prioritní oblasti, ve kterých budou implementovány další body minimálního standardu. 
 
[Metodika pro výběr prioritní oblasti]

## Popis dat

**Webinář: [Význam a kontext popisu dat ve veřejné správě]** 

Záznam webináře věnovaného vysvětlení kontextu popisu dat.  Ukazuje, proč má úřad v rámci kvalitní správy dat popisovat svá data, jaké má popsání dat přínosy, a to i pro samotnou činnost úřadu a pro plnění povinností daných zákonem. Ať už se jedná o ty již existující nebo povinnosti, které nově přicházejí. 
 
**Školení: [Popis dat veřejné správy]** 

Záznam školení, které si klade za cíl ukázat, jak postupně a jednoduše vybudovat popis dat, který je možné využít nejen pro naplnění zákonných povinností, ale také pro celkové zefektivnění úřadu, zejména pro jeho digitalizaci.  
Po úvodní motivační části ukazuje školení celý popis dat na konkrétním příkladu – od výběru pojmů, přes tvorbu slovníků, podporované nástroje, řešení častých chyb až k následnému použití v procesech digitalizace úřadu.  



Podpůrné materiály a webináře vznikly v rámci projektu Zajištění podmínek pro kvalitní správu datového fondu a zajištění řízeného přístupu k datům financovaného Evropskou unií NextGeneration. Reg. č.: CZ.31.1.01/MV/23_62/0000062 


[Představení Minimálního standardu správy dat veřejné správy]: https://youtu.be/K-sC8c1ugA8?si=HRbH-2xSiugUpjVq "Představení Minimálního standardu správy dat veřejné správy"
[Představení Strategie pro správu dat ve veřejné správě ČR]: https://youtu.be/4o0abpHg1ew?si=daxZyOgfpXj5XtO4 "Představení Strategie pro správu dat ve veřejné správě ČR" 
[Představení rolí garanta správy dat a datového architekta ve veřejné správě]: https://youtu.be/tcNr-6bpr6M?si=DtlqCTzRPEHu7ZOr "Představení rolí garanta správy dat a datového architekta ve veřejné správě"
[Vymezení role garanta správy dat]: ../../přílohy/články/projekt-DIA-pomůže-úřadům-zlepšit-správu-dat/Role%20Garant%20správy%20dat.pdf "Vymezení role garanta správy dat"
[Vymezení role datového architekta]: ../../přílohy/články/projekt-DIA-pomůže-úřadům-zlepšit-správu-dat/Role%20Datový%20architekt.pdf "Vymezení role datového architekta"
[Výběr prioritní oblasti pro správu dat veřejné správy]: https://youtu.be/OQxdmktKYB8?si=4iAZcuvxIT0M2DJS "Výběr prioritní oblasti pro správu dat veřejné správy"
[Metodika pro výběr prioritní oblasti]: ../../přílohy/správa-dat/Vymezení%20a%20prioritazice%20oblastí.pdf "Metodika pro výběr prioritní oblasti" 
[Význam a kontext popisu dat ve veřejné správě]: https://youtu.be/c1yIKJPUNYI?si=B5g3XHpNtpCCgn8y "Význam a kontext popisu dat ve veřejné správě"
[Popis dat veřejné správy]: https://youtu.be/H__fZeszjGQ?si=GTe1uE-_igcvVDMh "Popis dat veřejné správy"
