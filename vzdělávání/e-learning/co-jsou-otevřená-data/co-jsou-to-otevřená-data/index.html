---
layout: revealjs
title: Co jsou otevřená data - e-Learning otevřených dat
---
<section>
  <h2>Co jsou to otevřená data</h2>
  <p>Namísto definice otevřených dat – která přijde později – si nejprve
    ukážeme <strong>příklady otevřených dat a jak mohou být taková data
      využívána.</strong></p>
</section>

<section>
  <div class="flex-column-fill">
    <h2>Příklad I / Interaktivní mapa aktivních případů COVID-19 na Novinky.cz</h2>
    <p>Ministerstvo zdravotnictví poskytuje data týkající se onemocnění covid 19. Tato data mohou být využita např. v podobě interaktivních vizualizací. Poskytovatel nemusí tyto vizualizace připravovat – otevřením dat poskytovatel umožnil třetí straně (např. serveru novinky.cz) vytvořit vizualizaci dat na mapovém podkladu, která slouží jako <a href="https://www.novinky.cz/koronavirus/clanek/koronavirus-a-cesko-mapa-aktivnich-pripadu-v-okresech-cr-40337119" target="_blank">nová služba občanům</a>.</p>
    <div class="flex-row-cropp">
      <div style="flex: 1;">
        <a href="https://www.novinky.cz/koronavirus/clanek/koronavirus-a-cesko-mapa-aktivnich-pripadu-v-okresech-cr-40337119" target="_blank">
          <img class="fragment fade-up" src="uzis.webp" style="height: 60%" />
        </a>
      </div>
      <div style="flex: 0.8;" class="flex-column">
        <p class="fragment fade-up">Příslušnou <a href="https://data.gov.cz/datová-sada?iri=https://data.gov.cz/zdroj/datové-sady/https---opendata.mzcr.cz-api-3-action-package_show-id-covid-19-prehled-osob-s-prokazanou-nakazou-dle-hlaseni-krajskych-hygienickych-stanic-v2" target="_blank">datovou sadu najdeme v Národním katalogu otevřených dat</a>.</p>      
      </div>
    </div>
  </div>
</section>

<section>
  <h2>Příklad II / Hlídač státu</h2>
  <p>Hlídač státu umožňuje prostřednictvím webového rozhraní prohledávat
    velké množství dokumentů majících původ ve veřejné správě či
    provádět nad nimi analytickou činnost. Příkladem mohou být data o <a
      href="https://www.hlidacstatu.cz/data/Index/kontrolni-akce-nku"
      target="_blank">kontrolních akcích zveřejňovaná Nejvyšším
      kontrolním úřadem</a> – ta jsou jedním z prohledávaných zdrojů.</p>
  <a href="https://www.hlidacstatu.cz/data/Index/kontrolni-akce-nku"
    target="_blank">
    <img class="fragment fade-up" src="hlidac.webp" style="height: 50%"
      />
  </a>
  <p>Příslušnou <a
      href="https://data.gov.cz/datová-sada?iri=https://data.gov.cz/zdroj/datové-sady/49370227/98221"
      target="_blank">datovou sadu najdeme v Národním katalogu
      otevřených dat</a>.</p>
</section>

<section>
  <h2>Principy otevřených dat I</h2>
  <p>Uvedené dvě aplikace mají společné mimo jiné to, že staví na
    <strong>otevřených datech.</strong></p>
  <p class="fragment fade-up">Klíčové je především to, že:</p>
  <ul class="fragment fade-up">
    <li>data, s nimiž aplikace pracují, lze zpracovávat strojově, tzv.
      <strong>strojová čitelnost</strong> (bude vysvětlena později),</li>
    <li>data jsou <strong>k dispozici za jasně definovaných podmínek,
        které nejsou omezující – nevylučují některé skupiny uživatelů či
        určité způsoby použití,</strong> například komerční.</li>
  </ul>
</section>

<section>
  <h2>Principy otevřených dat II</h2>
  <p>Další důležité aspekty používaných dat:</p>
  <ul class="fragment fade-up">
    <li>Data, s nimiž aplikace pracují, jsou ve formátech s <strong>otevřenou
        specifikací</strong> – pro jejich otevření či přečtení nemusejí
      tvůrci aplikací pořizovat konkrétní speciální programy.</li>
    <li>Jsou <strong>dobře zdokumentovaná a jejich poskytovatel je důvěryhodný – v kontextu legislativy ČR to znamená, že jsou zaregistrována v <a href="https://data.gov.cz/datové-sady"
          target="_blank">Národním katalogu otevřených dat</a>.</strong></li>
  </ul>
</section>

<section>
  <div class="flex-column-fill">
    <h2>Aplikace nejsou otevřená data</h2>
    <p><strong>Aplikace nelze zaměňovat za otevřená data.</strong>
      Aplikace může být přístupná bezplatně, může být i užitečná, ale…</p>
    <p class="fragment fade-up">…nikdo jiný než vlastník dat nebude moci
      vytvořit podobnou či lepší aplikaci, nebo data v ní prezentovaná
      integrovat do svého systému.</p>
    <p class="fragment fade-up">Příkladem může být <a
        href="https://www.chmi.cz/predpovedi/predpovedi-pocasi/ceska-republika/predpoved-aktivity-klistat"
        target="_blank">mapová vizualizace aktivity klíštěte obecného na
        území ČR</a>, kterou na svých stránkách zveřejňuje Český
      hydrometeorologický ústav.</p>
    <a
      href="https://www.chmi.cz/predpovedi/predpovedi-pocasi/ceska-republika/predpoved-aktivity-klistat"
      target="_blank"
      class="image-container">
      <img class="fragment fade-up" src="chmi_kliste.webp" />
    </a>
  </div>
</section>

<section>
  <h2>Co je strojová čitelnost?</h2>
  <p><strong>Strojově čitelná data</strong></p>
  <ul class="fragment fade-up">
    <li>jsou ve formátu, který umožňuje aplikacím přistupovat k
      jednotlivým datovým položkám,</li>
    <li>jsou strukturována tak, aby umožňovala automatické zpracování.</li>
  </ul>
  <p class="fragment fade-up">Příkladem strojově čitelných dat je dobře
    strukturovaná tabulka ve <a
      href="https://opendata.gov.cz/standardy:csv" target="_blank">formátu
      CSV</a> (textový soubor pro tabulková data, ve kterém jsou
    jednotlivé položky odděleny čárkami).</p>
</section>

<section>
  <h2>Jaká data nejsou strojově čitelná?</h2>
  <ul>
    <li>soubory ve formátu XLSX obsahující grafické formátování,
      případně vložené grafy,</li>
    <li class="fragment fade-up">naskenované PDF dokumenty,</li>
    <li class="fragment fade-up">mapy v aplikacích, které jsou ovládány
      „lidským uživatelem“.</li>
  </ul>
  <p class="fragment fade-up">V těchto případech k jednotlivým datovým
    položkám <strong>nelze obecně přistupovat pomocí programu/aplikace</strong>
    – je zapotřebí člověka, aby porozuměl významu dat (např. vyčetl data
    z grafu či mapy).</p>
</section>

<section>
  <h2>Datová sada vs. distribuce datové sady</h2>
  <p>Pro úplnost ještě představíme dvojici souvisejících pojmů: datová
    sada a distribuce datové sady.</p>
  <p class="fragment fade-up"><strong>Datová sada</strong> je množina
    souvisejících dat, vztahujících se k jednomu věcnému tématu.</p>
  <p class="fragment fade-up"><strong>Distribuce datové sady</strong> je
    konkrétní datový zdroj, typicky v podobě souboru či aplikačního
    rozhraní API, který zpřístupňuje data datové sady nebo jejich část.</p>
  <p class="fragment fade-up">Informace o poskytovaných distribucích
    dané datové sady se objevuje mj. v příslušném katalogizačním záznamu
    v NKOD.</p>
  <p class="fragment fade-up">Katalogizační záznam v NKOD přísluší konkrétní datové sadě. Obsahuje příslušná metadata datové sady, např. název datové sady, poskytovatele datové sady, informace o periodicitě aktualizace atp. Některé položky metadat jsou pro registraci do NKOD povinné.</p>
</section>

<section>
  <h2>Datová sada vs. distribuce datové sady II</h2>
  <p>Příkladem může být datová sada faktur přijatých daným úřadem, její
    distribuce pak může mít podobu CSV souboru.</p>
  <p class="fragment fade-up"><strong>Jedna datová sada může mít více
      distribucí,</strong> např. CSV soubor, XML soubor aj.</p>
  <p class="fragment fade-up">Ovšem pozor, jednotlivé distribuce nemohou
    být strukturovány/děleny např. po kvartálech, letech, obcích, krajích
    – v tom případě by se jednalo o různé datové sady.</p>
</section>

<section>
  <div class="flex-column-fill">
    <h2>Datová sada vs. distribuce datové sady III</h2>
    <p>Ukázkou jedné datové sady s více distribucemi mohou být např. <a
        href="https://data.gov.cz/datov%C3%A1-sada?iri=https%3A%2F%2Fdata.gov.cz%2Fzdroj%2Fdatov%C3%A9-sady%2F00007064%2F9c73b802263c5e0ccf5542f10fbc35bb"
        target="_blank">Agendy evidované v Registru práv a povinností</a>
      ve smyslu § 51 zákona č. 111/2009 Sb. o základních registrech,
      které jsou dostupné ve formátu JSON, JSON-LD i jako
      SPARQL-endpoint.</p>
    <a
      href="https://data.gov.cz/datov%C3%A1-sada?iri=https%3A%2F%2Fdata.gov.cz%2Fzdroj%2Fdatov%C3%A9-sady%2F00007064%2F9c73b802263c5e0ccf5542f10fbc35bb"
      target="_blank" class="image-container">
      <img class="fragment fade-up" src="agendy.webp" />
    </a>
  </div>
</section>

<section>
  <h2>Neomezující podmínky užití I</h2>
  <p>Podmínky užití dat:</p>
  <ul class="fragment fade-up">
    <li>neomezují jejich uživatele ve způsobu použití dat – <strong>lze
        je použít jakýmkoliv způsobem, který není v rozporu se zákonem,</strong></li>
    <li><strong>umožňují komerční užití,</strong></li>
    <li><strong>umožňují další šíření,</strong> přičemž při dalším
      šíření musí mít všichni uživatelé stejná oprávnění s daty nakládat</li>
  </ul>
  <p class="fragment fade-up">Cílem je umožnit <strong>snadné šíření dat
      jak pro nekomerční tak i komerční účely.</strong></p>
</section>

<section>
  <h2>Neomezující podmínky užití II</h2>
  <p>Neomezující podmínky umožňují, aby <strong>data byla využívána bez
      nutnosti vyjednávat s jejich poskytovatelem.</strong></p>
  <p class="fragment fade-up">Data splňující takovéto principy lze
    „přibalit“ k vyvíjené aplikaci/službě, tu je možné integrovat do
    dalších systémů, dále šířit za stejných podmínek, …</p>
</section>

<section>
  <h2>Vymezení otevřených dat</h2>
  <p>Za <strong>otevřená data</strong> budeme nyní považovat taková
    data, která jsou:</p>
  <ul class="fragment fade-up">
    <li>dostupná na internetu ke stažení bez technických a jiných překážek
      (registrace, omezení počtu přístupů, ...),</li>
    <li>strojově čitelná,</li>
    <li>používající standardy s volně dostupnou specifikací,</li>
    <li>jsou registrována v Národním katalogu otevřených dat,</li>
    <li>zpřístupněna za jasně definovaných podmínek užití dat bez
      omezení.</li>
  </ul>
  <p class="fragment fade-up"><em>V dalších modulech definici otevřených
      dat upřesníme vzhledem k naší legislativě – definice ale
      samozřejmě bude v souladu s těmito principy.</em></p>
</section>

<section>
  <h2>Otevřená data v ČR a FAIR principy I</h2>
  <p>Otevřená data v ČR <strong>jsou v souladu s obecnými principy FAIR</strong>
    – ty požadují, aby data byla:</p>
  <ul class="fragment fade-up">
    <li><strong>vyhledatelná (Findable),</strong></li>
    <li><strong>dostupná (Accessible),</strong></li>
    <li><strong>interoperabilní (Interoperable),</strong></li>
    <li><strong>opětovně využitelná (Reusable).</strong></li>
  </ul>
</section>

<section>
  <h2>Otevřená data v ČR a FAIR principy II</h2>
  <ul>
    <li><strong>(F) Vyhledatelnost</strong> otevřených dat je zajištěna
      jejich registrací do NKOD a vyplněním všech povinných položek
      metadat.</li>
    <li class="fragment fade-up"><strong>(A) Dostupnost</strong> je
      zajištěna jejich vystavením na internetu.</li>
    <li class="fragment fade-up"><strong>(I) Interoperabilita</strong>
      je zajištěna využíváním otevřených formátů, strojovou čitelností a
      standardů.</li>
    <li class="fragment fade-up"><strong>(R) Opětovná využitelnost</strong>
      je pak zajištěna vhodnými (neomezujícími) podmínkami užití.</li>
  </ul>
</section>

<section>
  <h2>Obecné přínosy otevřených dat</h2>
  <p>Mezi hlavní přínosy otevřených dat patří:</p>
  <ul class="fragment fade-up">
    <li>zvyšování <strong>transparentnosti organizace,</strong></li>
    <li>podpora snadného a <strong>opětovného užití dat,</strong> ať už
      dalšími úřady či veřejností,</li>
    <li>poskytnutí příležitosti pro <strong>vývoj užitečných aplikací
        třetími stranami nad těmito daty.</strong></li>
  </ul>
  <p class="fragment fade-up">Další přínosy jsou uvedeny na <a
      href="https://opendata.gov.cz/informace:přínosy-otevřených-dat"
      target="_blank">Portálu pro poskytovatele otevřených dat</a>.</p>
</section>

<section>
  <h2>Konec modulu</h2>
  <p><em>Pokračujte prosím na <a href="../otevřenost/">následující modul</a>.</em></p>
</section>
